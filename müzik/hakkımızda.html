<!DOCTYPE html>
<html lang="tr">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>Dolu Kadehi Ters Tut</title>

</head>
<body>
  <h1>THİS İS: DOLU KADEHİ TERS TUT</h1>
   <hr>
   <a href="index.html">Ana Sayfa</a>
   <a href="muö.html">Mehmet Uğurhan Özay</a>
   <a href="gitarist.html">Mürsel Oğulcan Ava</a>
   <a href="hakkımızda.html">Hakkımızda</a>
   <a href="iletisim.html">İletişim</a>
   <a href="konserler.html">Konserlerimiz</a>


   <hr>
   <p>Grubun önceki ismi "Lavuks"tu. Polonya’nın Başı Belada adlı evde kaydettikleri akustik albümlerini takiben grubun ilk klipleri "Aldattın mı" 4 Şubat 2016'da ve ilk single’ları "#22" 14 Kasım 2016'da yayımlandı. Grup, 2016 itibarıyla muhtelif mekânlarda akustik ve band şeklinde konserler vermeye başladı. İkinci single'ları "Unut Ama Sev" ise 2017 başında yayınlandı. "Anamız Babamız Yok Deriz" adlı üçüncü single'ları homofobiyi ve toplum baskısını konu aldı.[4][5] Ardından dördüncü single'ları "Evim" yayınlandı. Can Ozan ve Deniz Tekin'le yaptıkları "Belki" adlı parça da klibiyle ilgi gördü.[6] 11 parçalık ilk stüdyo albümleri Dünyanın En İyi Albümü 3 Kasım 2017'de yayımlandı. Albümdeki "Tehlikeli İkilem" ve "Çöpçatan" parçalarına klip çektiler. <br>


    Bir fotoğraf çekiminde Mürsel Oğulcan Ava ve Mehmet Uğurhan Özay
    2018'in Şubat ayında Can Ozan iş birliği ile "Aklım Hep Firarda" adlı single'ı yayımladılar. 15 Mart 2018'de grup ilk defa ana akım medyadaki bir kanalda yer alarak Akustikhane programına konuk oldu. Aynı ay Dilan Balkay'la "Siz Bana Aldırmayın" adlı parçayı yayınladılar. Bu parçayla birlikte Dilan Balkay ekibin sahne performanslarına trompet ile eşlik etmeye başladı. Grubun aldığı ilk ödül de Mustafa Kemal Kültür Sanat Ödülleri'nde "En İyi Çıkış Yapan Grup" kategorisinde Vefa Lisesinden geldi.[10] O yıl içinde Yağız Nevzat İpek gruba sahnede davulda eşlik etmeye başladı. Temmuz ayında çıkardıkları "Anlamı Yok" adlı parçanın kapağında Voyager 1'in çektiği Soluk Mavi Nokta fotoğrafını kullandılar.[11] Grubun 7 şarkılık EP'si olan Akustik Takılmacalar 21 Eylül 2018'de yayımlandı ve bu EP'de yer alan "Sen ve Ben" adlı parçayı Sedef Sebüktekin ile birlikte seslendirdiler.[12] Akabinde ekibe sahnede geri vokalde Billur Battal eşlik etmeye başladı. <br>
    
    5 Nisan 2019'da Karanlık adlı stüdyo albümleri yayınlandı. "Gitme" parçasını Sedef Sebüktekin ile birlikte söylediler. Bu albüm grup tarafından "Gerçekten yapmak istediklerimizi yapabildiğimiz ilk albümümüz" şeklinde tanımlandı. Albümün mix'ini Barış Ergün, mastering’ini ise Red Hot Chili Peppers’ın Californication, By The Way ve Stadium Arcadium albümlerinin mastering mühendisliğini yapan Vlado Meller yaptı. Yıl içinde gruba sahnede altyapı ve elektrogitarlarda Bahadır Kartal eşlik etmeye başladı. Aynı yıl Kocaeli Üniversitesinin düzenlediği Face to Face etkinliğinde Yılın En İyi Alternatif Müzik Grubu ödülünü aldılar. <br>
    
    28 Şubat 2020'de "Kaçar Gider" adlı single yayımlanırken ilk cover'ları "Duvar" ise Ezginin Günlüğü'nün 40 Yıllık Şarkılar albümünde yer aldı. Grubun onuncu single'ı 1 Mayıs'ta yayınlanan "Neyin Nesi" adlı parça oldu. Moawk, educatedear ve kahadirbartal'ın düzenlediği üç parçadan oluşan EP'leri "Remix Takılmacalar", 3 Temmuz'da yayınlandı. Yaş serilerinin beşinci şarkısı "#25", 25 Eylül'de dijital platformlarda yerini aldı. <br>
    
    19 Mart 2021'de DKTT adını verdikleri 10 şarkılık albümlerini yayınladılar. Bu albümden "Islansın", "Bu Bok" ve "Yoksun" parçalarına klip çektiler.Grup, aynı yılın 19 Temmuz'unda ilk kez Harbiye Cemil Topuzlu Açık Hava Tiyatrosu sahnesinde konser verdi. Yıl içinde gruba sahnede davulda Tunç Berke Köymen; bas gitarda ise Şener Engin eşlik etmeye başladı. 3 Eylül'de Dilan Balkay ile birlikte "Zor" adlı single'ı yayınladılar. "DKTT" albümlerinden sonraki ilk solo single'ları "Öylece Durdun"u 8 Ekim'de dijital platformlarda paylaştılar. Spotify'ın yayınladığı verilere göre Türkiye'de 2021 yılının en çok dinlenen ikinci grubu ve yedinci sanatçısı oldular. 10 Aralık'ta Seda Erciyes ile birlikte "Yüksek" adlı single'larını klibiyle birlikte paylaştılar. <br>
    
    16 Ocak 2022'de grup ilk kez Bostancı Gösteri Merkezi sahnesindeydi. "Hiç İyi Değilim" adlı single'ları 11 Mart'ta dijital platformlarda yerini aldı. Bir süredir elektronik bir prodüksiyon yolu benimseyen ekip, Karanlık albümünden bu yana ilk kez bir parçanın davul kayıtlarını stüdyoda gerçekleştirdi. Yaş serisinin yedinci şarkısı olan "#27", 6 Mayıs 2022'de dijital platformlarda yerini aldı. 24 Haziran'da ise "Bir Bildiğin Vardır" single'ı klibiyle yayımlandı. Grup, 8 Ağustos 2022'de Harbiye Cemil Topuzlu Açık Hava Tiyatrosundaki ikinci konserini verirken yaş serisine ''#27'' ile son verdiğini açıkladı. 25 Kasım 2022'de Ozbi ile yaptıkları düet parça ''Bayılırız Deliliğe'' klibiyle birlikte yayımlandı. 22 Aralık 2022'de grup ilk kez Volkswagen Arena sahnesindeydi. <br>
    
    7 Nisan 2023’te ciddileşen yerel ve küresel sorunlarla ilgili oldukça protest şarkıları da içinde barındıran 13 şarkılık albümleri Ölüm Dansı'nın 6 şarkılık ilk kısmı yayınlandı.Ölüm Dansı, Uğurhan Özay ve Oğulcan Ava’nın kendilerini içinde buldukları çağın olaylarını, 13. yüzyılın karanlık günlerinde ortaya çıkan “danse macabre” akımına atıfta bulunarak yorumlama çabasıyla ortaya çıktı. Konserlerindeki enerjiyi ve tansiyonu albümlerine de taşımak isteyen ikili, bu amaçla Ölüm Dansı'nı sahnedeki ekibi ile birlikte tasarlayıp oluşturdu. Davulda T. Berke Köymen, bas gitarda Şener Engin, gitarda Bahadır Kartal, trompet, klavye ve geri vokallerde Dilan Balkay ve yine geri vokallerde Billur Battal ile çalıştı. Vokalleri Uğurhan Özay’a ait olan albümün prodüktörlüğünü de gitarlarına ve geri vokallerine ek olarak Oğulcan Ava üstlendi. Yapımcılığını kendi şirketleri olan SMF Productions üzerinden bağımsız olarak yürüten ekip, Ölüm Dansı'nın mix aşamasında Grammy ödüllü Ryan Hewitt ile, (Red Hot Chili Peppers, Smashing Pumpkins, Johnny Cash, Blink 182); mastering aşamasında ise Dan Shike ile çalıştı. 23 Haziran'da Selin ile "Olabilirdik" şarkısını, üretim, kayıt, çekim ve konser anlarından derlenen görüntülerle hazırlanan video klibiyle birlikte yayınladılar.[39][40] 17 Şubat 2024'te grup ilk kez Ülker Spor ve Etkinlik Salonu sahnesindeydi.</p> <br>
  
</body>
</html>